---
title: TV-Aksjonen
layout: default
---

TV Aksjonen arrangeres som oftest nest siste helgen i oktober hvert år, og koordineres på Askøy av Askøy Frivillighetssentral.

TV Aksjonsgruppen i FAU begynner arbeidet sitt i slutten av september.

## Rode-leder møte

Rode-lederne møtes noen dager før TV Aksjonen og får utdelt bøsser. NB! Husk å spørre når banken stenger.

## Erfaringer og tips fra tidligere år

### Planlegging

Hvert trinn må skaffe 3 bærere hver. Etter 2012 er det anbefalt 4 fra hver klasse for å ha en backup. I tillegg bruker vi å få noen fra Frivillighetssentralen. Litt varierende om disse faktisk stiller. Vi har 20 roder men får vi for mange bærere er det ikke noe problem å la 2 gå på samme rode for vi bruker å få rikelig med bøsser.
Sett frist til klassekontaktene å ha klar navn og kontakt info på bærerene senest 2 uker før aksjonen slik at rodeleder rekker å informere bærerene og være sikker på at alle stiller i tide.
NB! Viktig å lage seg en mailingliste og sende ut informasjon til bøssebærerene minimum 1 uke før og gjerne med en påminnelse en dag eller to før.

### Avvikling

Det er helt greit å starte tidligere enn hva som blir satt opp som starttid i media. Det kan være lurt å begynne litt tidligere så det ikke blir hektisk å rekke banken! I fjor hadde vi også ei som gikk hjem med bøssa og som vi til slutt måtte etterlyse.. så greit å ha litt margin.
Bør starte 3 timer før banken stenger slik at vi kan si at siste innlevering av bøsser er 30 minutter før banken stenger

Bør være 3 ved utdeling da mange kommer samtidig. Greit at en har ansvaret for å forklare kart og dele ut område mens to fyller ut og kontrollerer skjema mot nr på bøsse osv. Trenger bare å være 2 ved innlevering. Egentlig bare behov for 1, men siden det kan være snakk om en del penger er det lurt å være 2..

### Tilbakemeldinger fra bøssebærerene 2011

Etter evaluering av rodene og tilbakemelding fra bøssebærerene ble vi enige om å dele rode 7 i to (den som går rundt skolen og ned mot hovedveien). På FAU møtet ble det også foreslått å dele Øen i 3 pga store avstander. De som gikk der i år gikk uten barn og hadde bil og syntes det gikk fint selv med store avstander. Ble dette gjort for 2012?

### Forslag til tekst informasjon til alle bøssebærere

Hei
 
Takk for at du stiller som bøssebærer ved årets TV-aksjon.
I den forbindelse sender jeg ut litt praktisk informasjon.
 
Startskuddet går søndag ??/?? kl 14:00.
Utdeling av bøsser skjer ved Florvåg Barneskole i klasserommet for 5. trinn i 2. etasje.
For de som ikke er kjent på skolen:  opp trappen på utsiden av bygget og inn 1. dør.
 
Bøssebærere under 18 år må gå i følge med voksen.
Ta med legitimasjon som f.eks førerkort eller bankkort og mobiltelefon i tilfelle vi må få tak i dere underveis.
Husk: Bøssene må seinest være tilbake på skolen 17:30.
 
Mange av dere har nok gått flere år tidligere og kjenner de ulike rutene - ellers vil jeg anta at det vil ta ca 2 timer avhengig av lengde på rute og tempo.
 
Vel møtt!
 
Mvh .....
Rodeleder 2011