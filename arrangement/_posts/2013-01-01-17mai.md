---
title: 17. mai
layout: default
---

## Organisering

FAU, Florvåg Skoles Musikkorps og Askøy Fotballklubb samarbeider om arrangementet på skolen på 17. mai. Arrangementet er en dugnad, og vi er avhengige av at flest mulig deltar slik at arbeidsbyrden blir jevnt og rettferdig fordelt.
Evaluering:  Innspill til FAU om å vurdere å dele arrangementet i to med pause etter toget i noen timer. Ha noe for de store ungene om kvelden. Diskotek? Forskyve arrangementet til ettermiddag ? Slå sammen arrangementet med Kleppestø og Kleppe?  FAU tar over hele arrangementet (med tanke på inntekter)?  Gjøre noe med ruten til toget?

## Fotballen sine hovedoppgaver
*   se til at bodene er ok, organisere dugnad på bodene om det trengst
*   kjøpe inn premier til bodene
*   finne nøkkelpersoner til oppgaver som hører til bodene
*       ordne vekslepenger til bodene

## Musikken sine hovedoppgaver
*   gjøre innkjøp til kafeèn 
*   se til at kafèen har det den trenger av utstyr 
*   finne nøkkelpersoner til oppgaver som hører til kafèen
*   ordne vekslepenger til kaféen

## FAU sine hovedoppgaver
*   få tak i dirigent, konferansier og musikant til programmet
for 2013: Mona (lærer): dirigent, Arnfinn Solheim: konferansier, Tyra Andrea Sture: kornettist.
*   kjøpe blomster til de som skal ha takk
*       gratislekene
*   lage vaktliste
*   kommunikasjon med skolen/ samkjøre programmet med skolen
*   kalle inn til møter i 17 mai komitèen 

## Evaluering av 2013 

### Vaktliste

Vaktliste: Vi er 122 familier på skolen + -. Foreldrekontaktene må hvert år gå gjennom klasselistene (eget skjema) og holde de oppdatert i forhold til tlf nr/mail. I 2013 sorterte vi listene etter mors telefon nr. De familiene som har barn på flere klassetrinn er sortert etter det laveste trinnet. Hver familie vil kun få ansvaret for en oppgave hver, uavhengig av hvor mange barn man har eller om de er med i musikken eller fotballen.  En oppgave kan f.eks. være å stå i kaféen eller en bod en times tid, eller være med å rigge opp 16. mai o.s.v. 
I 2013 valgte vi å levere ut et spørreskjema pr ranselpost hvor hver familie kunne krysse av for tre oppgaver de kunne tenke seg å få. Fikk positive tilbakemeldinger på at folk fikk velge hvilken oppgave de ville gjøre.  Noen krysset av på «vi kommer ikke» men kunne likevel delta på opp eller nedrigging evt. bake. Noen få kunne ikke delta på noe og disse fikk slippe. De som ikke svarte på skjemaet ringte vi til slik at vi etter kort tid hadde svar fra alle familiene om hva de kunne bidra med. Programmet ble så satt opp etter hvor mange vi hadde til rådighet. Dette medførte at gratislekene ble tatt bort, pølseboden og kafeen ble slått sammen samt at menyen i kafeen ble noe forenklet. RESULTAT FOR 2013: Dette fungerte. De som var satt opp på en oppgave stilte og vi hadde nok folk. 
For 2012 var vi strengere og sa at det er den enkelte families ansvar at den oppgaven de blir tildelt blir utført. De som ikke kan, må selv sørge for å skaffe noen andre til jobben, enten det er en nabo, besteforeldre eller at man bytter oppgave med en annen familie på skolen. Gi oss i FAU beskjed god tid i forveien slik at vi til enhver tid har riktige navn og telefonnummer på vaktlistene. RESULTAT FOR 2012: Det var mange som ikke hadde fått med seg at de ikke hadde fått en oppgave til tross for ranselpost og mail, vi manglet folk på selve dagen som gav oss litt problemer.

### Underholdningen

For 2013 stilte Tyra Andrea Sture som kornettist. Dette var suksess og må gjerne gjentas!  
Det bør avklares tidlig om en av lærerne kan stille som dirigent. Om en utenforstående skal ta over dirigeringen må denne personen få være med på å bestemme lengden på program og innhold.. Dirigenten bruker å være med på to øvinger i forkant av dagen. Dette skjer på dagtid. 
For 2013 ble programmet satt til 30 minutter da vi i utgangspunktet skulle ha en ekstern dirigent. Fordel med kort program: ungene klarte å holde roen gjennom hele programmet. De 4 som skulle hjelpe til å holde ro og orden i koret ble arbeidsledige.
NB! Det er vanskelig å få tak i en dirigent. Mor til Guro ( i 2 trinn for 2013/14), Karine, har sagt at hun kan være back up til dette om ikke noen av lærerne kan stille.

### Toget

I 2013 hadde vi 6 voksne damer som gikk helt fremst og styrte tempoet. Dette var nødvendig for å klare å holde toget samlet. Klassekontaktene jobbet også iherdig inne i toget for å holde tempoet nede. 7. klassinger bar flaggborgen. Vi fant ikke stangen til skolefanen som står i monteren i gangen på skolen – noe å leite videre etter?  Heiaropkonkurransen var bra – premie en is. NB! Noen må passe på at ikke toget går før tiden !  I 2013 var det noen som ikke rakk avgangen.. Toget gikk 20 minutter før annonsert fordi programmet var så kort.
Til neste år:  Noen til å holde tempoet nede i toget! Må ha noen voksne fremst i toget som gjør dette.
Holde tiden. Ha en hovedansvarlig for toget som vi har hatt for kafe, bodene , rigging osv.
Vurdere å starte arrangementet senere dersom programmet til ungene blir som i år rundt 30 minutter.

### Baking

For 2013 hadde vi 36 bakere som bakte 1 ting hver. Har ikke oversikt over hvor mange som faktisk leverte. Dette var nok kaker.  

### Kafèen

Bra med folk, kunne vært flere i begynnelsen når toget går.
Hadde satt opp totalt 21 personer i kafèen.
Burde vært en eller to til fra 10-11 for å klargjøre kafeen
Usikkerhet hvor ting skulle ryddes på plass.
Køen var for lang i begynnelsen.
Noe av brusen var gått ut på dato.
Til neste år: Hadde satt opp for mange vakter til slutten av dagen , kan flyttes til neste år
Lage en oversikt over hva som skal gjøres og hvor ting skal hen. 
Hva gjøres med kaker som er igjen
Kakefat og kakespader må merkes, dette må opplyses om på forhånd.
Mer Cola
Billigsalg på kakene litt tidligere
Tilbake til to utsalgssteder (pølser, brus og is i egen bod)?
Færre på opprigging?
Riggeplan må være klar på forhånd

### Bodene

God bemanning: Luftgevær: 2, 1 per vakt , Lykkehjul: 4, 2 per vakt , Blomsterlotteri: 2, 1 per vakt, Fiskedam: 4, 2 per vakt, Gassballong: 5, 2 per vakt, 1 på siste vakt (2 må starte mens toget går for å blåse opp ballonger), Ballkast: 2, 1 per vakt 
Noen savnet gratislekene. Mye gammelt og slitt utstyr. (vurdere å kjøpe nye luftgevær f.eks) Loddene gikk fort tom (kjøper inn dobbelt til neste år). Fiskedammen gikk tom. Premiene var litt jentete
Til neste år:
Fornye en og en ting, trenger ikke ta alt på en gang
To stykker på luftgevær på hver vakt.
Ha en offisiell kåring av vinnere med premieutdeling på luftgevær (kan gjerne skaffe en ropert, som gjør premieutdeling lettere. Lydanlegget ryddes bort etter hovedunderholdningen er over.
Bedre premier
Luftpistol?
Nye gevær?
Forslag til nye ting: Ballkast i kurv

### Rigging

17 på opprigging og 12 på nedrigging. Dette var nok.  Det som vi poengterte var at man ikke kunne gå før riggeansvarlige var fornøyd – det fungerte i praksis greit.  Lettere for folk å være igjen når vi slutter av kl. 14. 
Det var litt forvirring rundt hvem som hadde nøkler
Trenger flere hengere til å kjøre bodene til Bergheim eller en større bil