---
title: Julefest
layout: default
---

Arbeidet med julefesten starter gjerne i slutten av oktober med et møte med skolen for å avklare opplegg og arbeidsfordeling mellom skole og FAU. Skolen har laget et arbeidsark med grei oversikt over dette. Arbeidsarket justeres etter erfaringer fra år til år. For 2013 er det f.eks lagt ut forslag om at det blir FAU som får ansvaret for å sette ut stolene i gymsalen til begge dagene. Arbeidsskjemaet vil bli lagt ut her etter hvert.
Arbeidsgruppen i FAU bør ha et møte før møtet med skolen for å avklare hvordan FAU ønsker at julefesten skal være med tanke på bevertning og opplegg etter programmet, hvem som inviteres osv.

## Praktiske begrensninger

Gymsalen kan max ta 200 personer når det er satt ut stoler. (brannforskrifter)
Siden 2011 har vi hatt to julefester, en for 1-4 trinn og en for 5-7 trinn.
Søsken har ikke vært invitert de to siste årene.
Det kan være vi hadde klart å få plass til søsken, men da bør en vurdere en form for påmelding med antall personer for å vite at vi holder oss innen grensen. Dette får være opp til julegruppen hvert år å vurdere hvordan de ønsker å gjøre det.

## Tips fra julefestgruppen 2012

Det bør være en fra FAU som har hovedlåseansvar. Det er mange lærere som er på skolen og har nøkler, men det er vi foreldre/FAU som har ansvaret for låsing denne dagen. Ble litt feilkommunikasjon ene dagen i år ang. låsing noe som resulterte i at det sto en dør åpen da lærerene kom på jobb neste dag. Det er ikke nødvendig å ha en låseansvarlig på hvert trinn - men en som tar på seg ansvaret og blir igjen helt til slutt og sjekker alle dører.

Det blir fort mye løping i gangene. Uungåelig kanskje.. men det ble også litt knall og fall. Kanskje en ide neste år å bare minne på at vanlige inneskoleregler gjelder (dvs ingen løping i gangene) når en gir praktisk info fra scenen (for småtrinnet).
Fra skolen sin side er det ønskelig at elever og foresatte i hovedsak bruker klasserom etter forestillingen. Foresatte bør evt. være med barna ut i gangene dersom de skal oppholde seg der. (også av sikkerhetsmessige hensyn…)Husk det er vi foreldre som har ansvaret etter programmet på scenen selv om lærerene er tilstede.